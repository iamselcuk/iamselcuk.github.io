<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>

  <meta charset="utf-8" />
  <meta http-equiv="X-UA-Compatible" content="IE=edge" />
  <title> 11 canbaz | KARAGOZ</title>
  <meta name="description" content="This is a minimal example of using the bookdown package to write a book. The output format for this example is bookdown::gitbook." />
  <meta name="generator" content="bookdown 0.12 and GitBook 2.6.7" />

  <meta property="og:title" content=" 11 canbaz | KARAGOZ" />
  <meta property="og:type" content="book" />
  
  
  <meta property="og:description" content="This is a minimal example of using the bookdown package to write a book. The output format for this example is bookdown::gitbook." />
  <meta name="github-repo" content="rstudio/bookdown-demo" />

  <meta name="twitter:card" content="summary" />
  <meta name="twitter:title" content=" 11 canbaz | KARAGOZ" />
  
  <meta name="twitter:description" content="This is a minimal example of using the bookdown package to write a book. The output format for this example is bookdown::gitbook." />
  

<meta name="author" content="Internete aktaran Selcuk DONMEZ" />


<meta name="date" content="2020-04-16" />

  <meta name="viewport" content="width=device-width, initial-scale=1" />
  <meta name="apple-mobile-web-app-capable" content="yes" />
  <meta name="apple-mobile-web-app-status-bar-style" content="black" />
  
  
<link rel="prev" href="karagozunagaligi.html">
<link rel="next" href="karagozunsairlerleimtihani.html">
<script src="libs/jquery-2.2.3/jquery.min.js"></script>
<link href="libs/gitbook-2.6.7/css/style.css" rel="stylesheet" />
<link href="libs/gitbook-2.6.7/css/plugin-table.css" rel="stylesheet" />
<link href="libs/gitbook-2.6.7/css/plugin-bookdown.css" rel="stylesheet" />
<link href="libs/gitbook-2.6.7/css/plugin-highlight.css" rel="stylesheet" />
<link href="libs/gitbook-2.6.7/css/plugin-search.css" rel="stylesheet" />
<link href="libs/gitbook-2.6.7/css/plugin-fontsettings.css" rel="stylesheet" />










<link rel="stylesheet" href="style.css" type="text/css" />
</head>

<body>



  <div class="book without-animation with-summary font-size-2 font-family-1" data-basepath=".">

    <div class="book-summary">
      <nav role="navigation">

<ul class="summary">
<li><a href="./">KARAGOZ</a></li>

<li class="divider"></li>
<li class="chapter" data-level="1" data-path="index.html"><a href="index.html"><i class="fa fa-check"></i><b>1</b> index</a></li>
<li class="chapter" data-level="2" data-path="figurlar.html"><a href="figurlar.html"><i class="fa fa-check"></i><b>2</b> figurlar</a></li>
<li class="chapter" data-level="3" data-path="sunnet.html"><a href="sunnet.html"><i class="fa fa-check"></i><b>3</b> sunnet</a></li>
<li class="chapter" data-level="4" data-path="mandira.html"><a href="mandira.html"><i class="fa fa-check"></i><b>4</b> mandira</a></li>
<li class="chapter" data-level="5" data-path="ortaklar.html"><a href="ortaklar.html"><i class="fa fa-check"></i><b>5</b> ortaklar</a></li>
<li class="chapter" data-level="6" data-path="bahce.html"><a href="bahce.html"><i class="fa fa-check"></i><b>6</b> bahce</a></li>
<li class="chapter" data-level="7" data-path="ferhad.html"><a href="ferhad.html"><i class="fa fa-check"></i><b>7</b> ferhad</a></li>
<li class="chapter" data-level="8" data-path="orman.html"><a href="orman.html"><i class="fa fa-check"></i><b>8</b> orman</a></li>
<li class="chapter" data-level="9" data-path="buyukevlenme.html"><a href="buyukevlenme.html"><i class="fa fa-check"></i><b>9</b> buyukevlenme</a></li>
<li class="chapter" data-level="10" data-path="karagozunagaligi.html"><a href="karagozunagaligi.html"><i class="fa fa-check"></i><b>10</b> karagozunagaligi</a></li>
<li class="chapter" data-level="11" data-path="canbaz.html"><a href="canbaz.html"><i class="fa fa-check"></i><b>11</b> canbaz</a></li>
<li class="chapter" data-level="12" data-path="karagozunsairlerleimtihani.html"><a href="karagozunsairlerleimtihani.html"><i class="fa fa-check"></i><b>12</b> karagozunsairlerleimtihani</a></li>
<li class="chapter" data-level="13" data-path="kirginlar-yahut-abdal-kardesler.html"><a href="kirginlar-yahut-abdal-kardesler.html"><i class="fa fa-check"></i><b>13</b> kirginlar yahut abdal kardeşler</a></li>
<li class="chapter" data-level="14" data-path="hamam.html"><a href="hamam.html"><i class="fa fa-check"></i><b>14</b> hamam</a></li>
<li class="chapter" data-level="15" data-path="tahmis.html"><a href="tahmis.html"><i class="fa fa-check"></i><b>15</b> tahmis</a></li>
<li class="chapter" data-level="16" data-path="tahirilezuhre.html"><a href="tahirilezuhre.html"><i class="fa fa-check"></i><b>16</b> tahirilezuhre</a></li>
<li class="chapter" data-level="17" data-path="civibaskini.html"><a href="civibaskini.html"><i class="fa fa-check"></i><b>17</b> civibaskini</a></li>
<li class="chapter" data-level="18" data-path="balik-muhaveresi.html"><a href="balik-muhaveresi.html"><i class="fa fa-check"></i><b>18</b> balık muhaveresi</a></li>
<li class="chapter" data-level="19" data-path="meyhane.html"><a href="meyhane.html"><i class="fa fa-check"></i><b>19</b> meyhane</a></li>
<li class="chapter" data-level="20" data-path="salincak.html"><a href="salincak.html"><i class="fa fa-check"></i><b>20</b> salincak</a></li>
<li class="chapter" data-level="21" data-path="bursalileyla.html"><a href="bursalileyla.html"><i class="fa fa-check"></i><b>21</b> bursalileyla</a></li>
</ul>

      </nav>
    </div>

    <div class="book-body">
      <div class="body-inner">
        <div class="book-header" role="navigation">
          <h1>
            <i class="fa fa-circle-o-notch fa-spin"></i><a href="./">KARAGOZ</a>
          </h1>
        </div>

        <div class="page-wrapper" tabindex="-1" role="main">
          <div class="page-inner">

            <section class="normal" id="section-">
<div id="canbaz" class="section level1">
<h1><span class="header-section-number"> 11</span> canbaz</h1>
<p><strong>Hacivad.</strong> (semaiyi söyliyerek perdeye gelir).<br />
Ey kaşı keman, tir-i müjgân canıma geçti,<br />
Peykânlanrının her biri bir yanıma geçti.<br />
Pus itmeği ruhsarını sarkıntılık ittim,<br />
Zülf-ü siyahın halkası gerdanıma geçti.<br />
<br />
Hay Hak!<br />
<br />
(Perde gazelini okur.)<br />
<br />
Gel, ey zahid, kenar-ı bezm-i irfandan makal anla,<br />
Hakikattir sözü ariflerin, guş it, me’âl anla!<br />
Görünen perdedir amma, verasın bilmede maksud<br />
Cihana itimad itme, heman zıll u hayal anla!<br />
Mecaza haml idenler ehl-i zahirdir bu esrarı.<br />
Sen ibretle nazar kıl, fâni dünyadan misal anla!<br />
Tehi sanma bunu! Şeyh Küşterinin yadigâridir,<br />
Ne gûna gösterir, bak, âlemi, sahib-kemal, anla!<br />
Nasihattir kelamı sadıkın, avare zann itme.<br />
Tefekkür eyle manayi lâtife hasbıhal anla.<br />
<br />
(Kavgadan sora:)<br />
<br />
<strong>Karagöz.</strong>.Seni gidi utanıp arlanmaz, etrafı tekerlek, ortası sivri, kenarı değirmi, mangal kapağı kıyafetli kerata! Ne aldın ne veremiyorsun? A bunak herif! Her akşam gelir kapımın önüne: Dır dır dır(Hacivad gelir kaçar)dır. zır zır zır(H. gelir yine kaçar)zır, mır mır mır(H. gelir kaçar)mır! Mart kedisi kıyafetli kerata! Hiç utanıp arlanman yok mu?<br />
<strong>Hacivad.</strong> (gelir).Yok.<br />
<strong>K.</strong>Al bu yumruğu burnuna sok!(Vurur, H. gider.)<br />
<strong>H.</strong> (gelir).Benim böyle lâkırdıya karnım tok.<br />
<strong>K.</strong>(vurur).Durma karşımda, bok oğlu bok!<br />
<strong>H.</strong>Karagözüm. Karagözüm, karlı dağım, sünbüllü bağım, sen misin?<br />
<strong>K.</strong> (vurur).Sabah akşam benden dayağını yer misin?<br />
<strong>H.</strong>Yazık, Karagöz, sana, yazık! Şu dünyaya eşek geldin eşek gideceksin!<br />
<strong>K.</strong> A kerata, sen eşek geldin de sürücü beygiri mi gideceksin?(Vurur.)<br />
<strong>H.</strong>Ah, Karagöz, kabahat sende değil, senin peder ü maderinde ki hin-i sabavetinde seni terbiye etmemişler; onun için böyle cahil kaldın!<br />
<strong>K.</strong> Demek terbiye etmedikleri için, cahil kaldım, öyle mi?<br />
<strong>H.</strong>Evet. Bunda calib-i tereddüd hiç bir nokta yoktur.<br />
<strong>K.</strong> Binaen aleyh bu babda sizin de sarfiyata hakkınız yoktur.<br />
<strong>H.</strong>Karagöz, bu ne demek?<br />
<strong>K.</strong> Ne dernek olacak? Varidatın adem-i duhulünden fiil-i mazi zuhur eder demek isterim.<br />
<strong>H.</strong>Böyle malâyani sözlerden hoşlanmam.<br />
<strong>K.</strong>Evet, ben de manav Yaniden hoşlanmam.<br />
<strong>H.</strong>İstifadeli söz söylemeli!<br />
<strong>K.</strong>İstifan ağa ile hesap mı görmeli?<br />
<strong>H.</strong>Söylediğin sözlerin mânasını tayin eder gibi söylüyorsun.<br />
<strong>K.</strong> Evet, tahkir eder gibi söylüyorum.<br />
<strong>H.</strong>Karagöz, artık can sıkıyorsun. Söyliyeceğim sözleri kemal-i itina ile dinle!<br />
<strong>K.</strong>Peki.<br />
<strong>H.</strong>Geçen gün bir büyük yerde senin ismin geçti.<br />
<strong>K.</strong> Geçerken Büyükdereden simitçi İsmail mi geçti?<br />
<strong>H.</strong>Canım, öyle değil! Geçen gün bir zat-1 alikadirle seni konuştuk. Bana dedi ki A Hacivad Çelebi, o Karagöz dedikleri ulûm ü fünundan bibehre terbiyesiz herifle kat’i ülfet et! Zira senin onunla düşüp kalkmaklığına kimse razı olmaz, hattâ yavaş yavaş biz de seninle kat’i münasebet edeceğiz" kılıklı serzenişte bulundular.<br />
<strong>K.</strong>Terzi Reşit de mi bulundu?<br />
<strong>H.</strong>Yani, sitem ettiler, başıma kaktılar.<br />
<strong>K.</strong>Şimdi ne demek istiyorsun?<br />
<strong>H.</strong>Demek istiyeceğim: sana hayırhahane bir ihtarım var.<br />
<strong>K.</strong> Yarın akşam iftarın im var?<br />
<strong>H.</strong>Sana bir kaç sözüm var.<br />
<strong>K.</strong> Söyle!<br />
<strong>H.</strong>Bak, Karagöz, şimdiye kadar bir baltaya sap olamadın.<br />
<strong>K.</strong>Beni sana meşe odunu diye kim söyledi?<br />
<strong>H.</strong>Yani bir işle meşgul değilsin, elinden bir iş gelmez.<br />
<strong>K.</strong>Âlâsı gelir!<br />
<strong>H.</strong>Bakayım ne iş yapabilirsin?<br />
<strong>K.</strong> Hırsızlık.<br />
<strong>H.</strong>Tü! Allah müstahakkını versin! O iş mi? Düşmanım dahi o yola sülük etmesin! Hiç bir san atin yok mu?<br />
<strong>K.</strong>Var.<br />
<strong>H.</strong>Nedir?<br />
<strong>K.</strong>Âlâ ısgara maşa yaparın.<br />
<strong>H.</strong>Demek okuman yazman yok, öyle mi?<br />
<strong>K.</strong>Kim söylemiş yok diye?<br />
<strong>H.</strong>Aman, Karagöz, yazı bilir misin?<br />
<strong>K.</strong>Yazı da bilirim ilk bahan da kışı da.<br />
<strong>H.</strong>Ben sana yazı kışı sonnıyorum. Hüsnühattın var mı?<br />
<strong>K.</strong>Hüsnüye çattığım yok.<br />
<strong>H.</strong> Yazın güzel mi?<br />
<strong>K.</strong> Oldukça.<br />
<strong>H.</strong>Canım, Karagöz, çok okudun mu? Kitabetin var mı?<br />
<strong>K.</strong> İstediğinden âlâ.<br />
<strong>H.</strong>Karagöz, edebiyata aşina mısın?<br />
<strong>K.</strong> Et payını aşıramam, sora aşçıdan dayak yerim.<br />
<strong>H.</strong>Şiir tanzim eder misin?<br />
<strong>K.</strong>Mükemmelini.<br />
<strong>H.</strong>Asar-i münteşiren var rai?<br />
<strong>K.</strong>Amasyada eniştem yok. amcam var.<br />
<strong>H.</strong>Ne kadar gazelin var?<br />
<strong>K.</strong>Altı tane kadar gazevim var.<br />
<strong>H.</strong>Gazevi değil, gazel! Hiç aruz gördün mü?<br />
<strong>K.</strong> Gördüm.<br />
<strong>H.</strong>Aman bilâder, çok gördün mü?<br />
<strong>K.</strong> Yedi sekiz tane kadar gördüm.<br />
<strong>H.</strong>Gördüğün nedir?<br />
<strong>K.</strong> Horoz.<br />
<strong>H.</strong>Horoz değil! Aksam-i şiiri gösteren bir fen vardır, ona aruz derler.<br />
<strong>K.</strong> Sana horoz, bana da tavuk derler! (H. gider.) Kerata nereden bulur da çıkarır? Yok. sana horoz derler bana da tavuk, söylediği şey abuk sabuk!<br />
Sen gidersin de ben durur mıyım? Ben de gideyim idgâha dolaba, dilber seyrine! Bakalım ayine-i devran ne suret gösterir!(Gider.)<br />
(Şarkı ile Zenne Çelebi gelirler.)<br />
<br />
Şarkı Rast<br />
Zümre-i huban içinde pek beğendim ben seni,<br />
Cismime can ittihaz ittim, efendim, ben seni,<br />
Ruha teşbih eyledim, ey serbülendim, ben seni.<br />
Nakarat: Cismime can ittihaz ittim, efendim, ben seni.<br />
Arızındır gülsitan-i hüsnünün verd-i teri,<br />
Kametindir saye-i bâğ-i melâhat ar’ari.<br />
Cevher-i kân-i letafettir vücudun, ey peri!<br />
Ey zan.<br />
<br />
<strong>Zenne.</strong>Vay, maşallah, beyim efendim, oğurlar olsun!<br />
<strong>Çelebi.</strong>Allaha emanet ol. ciğerparem!<br />
<strong>Z.</strong>Böyle ne tarafa teşrifiniz?<br />
<strong>Ç.</strong> Efendim, el hizmetkârlığı acayip bir şey. Saat altıya kadar efendi karşısında eli bağlı divan duruyorum. şimdi efendi hareme istirahat etmeye gittiler; ben de efendinin ahbaplarından birinin konağına gidiyorum, orada kapı yoldaşı ağalarla tavla iskambil oynıyacağım, vakit geçirmek için.<br />
<strong>Z.</strong>Canını efendim, ben sizleri gökte ararken yerde buldum. Tenezzülen bizim fakirhaneye gideriz muhabbet ederiz.<br />
<strong>Ç.</strong>Hayır efendim! Bendeniz sizin anladığınız delikanlılardan, değilim.<br />
<strong>K.</strong> (içeriden).Sizin anladığınız delikanlılardan değildir, kansız tayıncılardandır.<br />
<strong>Z.</strong>Ben sizi bu gece koyuvermem.<br />
<strong>Z.</strong> Bendeniz gidemem efendim. Bu yaşa geldim, zamparalık nedir bilmem, harama uçkur çözmedim.<br />
<strong>K.</strong> (içeriden).Çök deliğinden uydur.<br />
<strong>Z.</strong>Efendim, ben size öğretirim. Bir gecenin içinde sizi usta yaparım.<br />
<strong>Ç.</strong>Ben bu sanatı öğrenirsem para kazanır mıyım?<br />
<strong>Z.</strong>Bu sanatı öğrendiğinle her nereye giderseniz gecede üç, beşyüz kuruş para verirsiniz.<br />
<strong>Ç.</strong> Ben öyle bir sanat öğrenmeliyim ki başka bir yere gidersem para kazanmalıyım.<br />
<strong>K.</strong> (içeriden).Ben sana bir tayıncılık sanatını öğreteyim, nereye gitsen günde bir lira kazanırsın.<br />
<strong>Z.</strong>Haydi efendim, buyurun, gidelim!<br />
<strong>Ç.</strong> Ben başımdan korkarım.<br />
<strong>K.</strong> (içeriden).Başından korkacağına götünden kork, puşt!<br />
<strong>Z.</strong>Rica ediyorum, gidelim efendim!<br />
<strong>Ç.</strong> Bendeniz gidemem.<br />
<strong>K.</strong> Amma nazlandı köpoğlu! Kentlini dirhem dirhem satıyor ; ben kendimi batmanla satıyorum amma hiç kimse almıyor!<br />
<strong>Z.</strong>Kuzum efendim, pederimin bir samur kürkü var, bu gece bizim fakirhaneye tenezzül buyurularsa haddim olmıyarak kürkü size veririm.<br />
<strong>Ç.</strong> Gidemem efendim.<br />
<strong>Z.</strong>Cariyeniz size kul köle olsun; pederimin bîr altın saati var, onu size takdim ederim.<br />
<strong>Ç.</strong>Bendenizin üzerime düşmeyin!<br />
<strong>K.</strong>(pencereden).Üstüne düşerlerse sen orada yamyassı olursun.<br />
<strong>Z.</strong>Gidelim efendim, ne arzu buyurularsa fakirhanede hepsi mevcut.<br />
<strong>K.</strong>(içeriden).Namevcut,<br />
<strong>Ç.</strong> Ne kadar üstüme düşüyorsunuz!<br />
<strong>Z.</strong>Pederimin bahçede incir ağacının dibinde gömülü kavanozun içinde yüz tane lirası var, onu da size veririm.<br />
<strong>Ç.</strong> Kuzum, sizin pederiniz kim? Ben tanır mıyım?<br />
<strong>Z.</strong>Cariyeniz Hacivadm kızı değil miyim?<br />
<strong>K.</strong>(içenden).Hacivat:, kulağın çınlasın! Kavanoz yerini yadırgıyacak.<br />
<strong>Ç.</strong> Öyle ise, bendeniz devlethaneye yarım saate kadar gelirim.<br />
<strong>Z.</strong>Başüstüne efendim!<br />
<strong>Ç.</strong>Şimdilik Allaha’smarladık!(Gider.)<br />
<strong>Z.</strong>Safa geldiniz!(Gider.)<br />
<strong>Karagöz.</strong> (perdeye gelir).Hacı Cavcav! Kulağın çınlasın!<br />
<br />
(Şarkı ile uzun sakallı, sivri külâhlı, elinde değnek, pir-i fâni büyücü gelir.)<br />
<br />
Şarkı Rast<br />
Yine bir gülnihal aldı bu gönlümü.<br />
<br />
<strong>Büyücü.</strong> Hak dostum hak! Yat. yat. yat!<br />
<strong>K.</strong>Bana mı söylüyor? Yatayım bari!( Yatar arka üstü.)<br />
<strong>H.</strong> (elindeki değneği sallar).Kalk, kalk, kalk!<br />
<strong>K.</strong>(ölü gibi kendinden geçer, hareketsiz doğru kalkar),Ulan, aklıım başımda amma, ölmüş gibi vücudumda hareket yok,<br />
<strong>B.</strong>Yat; yat, yat!<br />
<strong>K.</strong> (yatar).Ulan, ne tuhaf!<br />
<strong>B.</strong>Kalk, kalk, kalk!<br />
<strong>K.</strong> (doğru kalkar, hareket eder).Aman efendim, size bir ricam var!<br />
<strong>B.</strong>Ne gibi rica?<br />
<strong>K.</strong> Bana nefesinizden verseniz de ben de beş on para kazansam!
Fıkarayım!<br />
<strong>B.</strong>Fıkara mısın ?<br />
<strong>K.</strong> Evet efendim, efkarı fıkaradan ve güruh-u kıptiyandanım.<br />
<strong>B.</strong>Ağzını aç!<br />
<strong>K.</strong> Efendim, ağzımı açarsam,aç kalırım; gözümü açsam daha eyi değil mi?<br />
<strong>B.</strong>Ben ne dersem sen onu yap’<br />
<strong>K.</strong> Baş üstüne! (Ağzını açar.)<br />
<strong>B.</strong>Tü (Karagözün ağzına tükürür)Yut. yut!<br />
<strong>K.</strong>Güç! Yutulacak şey değil, koca balgam!(Yutar.)<br />
<strong>B.</strong>Şimdi ne istersen yapabilirsin. Sakın ha zinhar, fena bir şey için, intikam almak için bir şey yapma!<br />
<strong>K.</strong>Yapmam efendim.<br />
<strong>B.</strong>Sora pişman olursun,<br />
<strong>K.</strong> Fenalık için yapmam efendim.<br />
<strong>B.</strong>Sakın korkma! Gözüne türlü türlü şeyler görünür.<br />
<strong>K.</strong>Şayet korkarsam . . .<br />
<strong>B.</strong>Helak olursun ; duasını da öğreteyim.<br />
<strong>K.</strong> Öğretin efendim!<br />
<strong>B.</strong>Hop budur hop bu, ayakkabın ğugu, vakka espali sagalti panguli guk, meçinde meçinde boğça!<br />
<strong>K.</strong>Ulan, ne zor şey!<br />
<strong>B.</strong> Söyle bakalım!<br />
<strong>K.</strong> Hop budur hop bu, ayakkabın gugu, vakka espali sagalti panguli guk. meçinde meçinde boğça!<br />
<strong>B.</strong>Sakın dersini unutma! Ben gidiyorum.(Gider.)<br />
<strong>K.</strong>Şunu tecrübe edelim. Hop budur hop bu. ayakkabın gugu, vakka espali sagalti panguli guk, meçinde meçinde boğça!(Makam ile büyük cin gelir.)<br />
<strong>Çin.</strong> Ji ji ji ji (Makam ile zırlar, ayağiyle Karagözü havaya kaldırır.)<br />
<strong>K.</strong>Ulan, gidiyor muyuz?<br />
(Yere bırakır gider. Karagöz evine gider.)<br />
<br />
<strong>Karagöz.</strong>. Abla!<br />
<strong>Karısı (içeriden).</strong>Ne var, herif?<br />
<strong>K.</strong>Bizim büyük su küpü nerede?<br />
<strong>K.k</strong>.Nerede olacak? Aşağıda.<br />
<strong>K.</strong> Ulan, ne kadar ağır bu be!<br />
<strong>K.k</strong>.Herif, küpü nereye götürüyorsun?<br />
<strong>K.</strong> Onu senden sormazlar, (Perdeye küpü kor.)<br />
<strong>Hacİvad (gelir).</strong> Karagöz, ne yapıyorsun ?<br />
<strong>K.</strong> Şükür, Allaha emanet ol! Sen ne yapıyorsun?<br />
<strong>H.</strong>Ben sana keyfini sormıyorum. Burada ne yapıyorsun?<br />
<strong>K.</strong>Hocalık yapıyorum.<br />
<strong>H.</strong>Nasıl hocalık?<br />
<strong>K.</strong> Bakıcılık.<br />
<strong>H.</strong>Demek ki insanın bir kaybı olsa sana baktırsa bileceksin, öyle mi?<br />
<strong>K.</strong> Öğle değil, ikindi.<br />
<strong>H.</strong>Benim evimde ne var ne yok bilir misin?<br />
<strong>K.</strong> Bilirim.<br />
<strong>H.</strong>Bil bakalım.<br />
<strong>K.</strong>Hop budur hop bu, ayakkabın ğugu, vakka espali sagalti panguli gak, meçinde meçinde böğça!(Cin gelir, küpten bir kafa çıkar.)<br />
<strong>H.</strong>Aman, Karagöz, korkuyorum!<br />
<strong>K.</strong>Sus, sesini çıkarma.(Küpten bir kol çıkar, sora bir ayak çıkar, bir el çıkar.)<br />
<strong>H.</strong>Aman. Karagöz, bunlar ne?<br />
<strong>K.</strong>Ulan sus! Sesini çıkarma!(Küpten yılan çıkar, diğer şeyler de çıkar.)<br />
<strong>H.</strong>Karagöz, küpten türlü türlü şeyler çıkıyor!<br />
<strong>K.</strong>Sus. sesini çıkarma!(Yere bakar.)Hacivadnı evinde ne var, söyleyin! (Birisi Karagöze lâkırdı söylemiş gibi.)Başüştüne! Onu buraya getirin! (Küpten Hacivadın kürkü çıkar.)<br />
<strong>H.</strong>Aman, Karagöz, benim kürk o.<br />
<strong>K.</strong> Sen sus!( Yeri dinler.)Başüst üne. bura ya getirin!(Küpten Hacivadın saati çıkar.)<br />
<strong>H.</strong>Karagöz, benim altın saat!<br />
<strong>K.</strong> Sen sus!(Yeri dinler,) Başüstüne Haydi getirin!(Küpten Hacivadm altın kavanozu çıkar.)<br />
<strong>H.</strong>Karagöz, benim evdeki gömülü olan altın kavanozu nereye gidiyor?<br />
<strong>K.</strong>Sen sus!<br />
<strong>H.</strong> Aman Karagöz, bunlar nedir böyle?<br />
</p>
<p><strong>K.</strong> Benim bakıcılığım sayesinde bunları sana gösterdim.<br />
<strong>H.</strong> Aman Karagöz, sen çok keskin hocaymışsın!<br />
<strong>K.</strong>Ne zannettin, a çürük?<br />
<strong>H.</strong>Kuzum Karagöz, her şey biliyorsun, benim öleceğimi de bil.<br />
<strong>K.</strong> (Hacivada tokadı atar. H. gider).Kerata, senin, öleceğini nasıl bilirim?<br />
(Küpü alır evine gider.)Abla<br />
<strong>Karısı</strong> (içeriden).Ne var, herif?<br />
<strong>K.</strong>Bizim merkep nerede ?<br />
<strong>K.k</strong>.Nerede olacak? Ahırda.<br />
<strong>K.</strong> Sen onu bana ver!<br />
<strong>K.k</strong>.Tuhaf söylüyorsun.Bu bardak mı yoksa testi mi. “bana ver” diyorsun? Kendin git ahırdan alsan a!<br />
<strong>K.</strong>Gel bakalım, benim kardeşim gibi merkebim!<br />
<strong>K.k</strong>.Herif, sen böyle merkeple nereye gidiyorsun ?<br />
<strong>K.</strong> Gurbete.<br />
<strong>K.k</strong>.Benden izin almadan?<br />
<strong>K.</strong>Ben çocuk mıyım senden izin alacağım?<br />
<strong>K.k</strong>.Bir insan uzak bir mahalle gidecek olursa hareminden ruhsat almadan gitmez. Sen ise kendiliğinden iş görüyorsun.<br />
<strong>K.</strong>Bu da doğru söz.<br />
<strong>K.k</strong>.Gidip gelmemek var, gelip bulmamak var.<br />
<strong>K.</strong>Gelip bulmamak eyi, amma gidip gelmemek fena.<br />
<strong>K.k</strong>.Bir iş için mi gidiyorsun ?<br />
<strong>K.</strong>Gittiğim yerden mal alacağım, gelip burada satacağım.<br />
<strong>K.k</strong>.Güle güle git kocacığım, güle güle gel, artık eksik helâl et!<br />
<strong>K.</strong>Ulan, ölüyor muyuz köpoğlu, helâl olsun?<br />
<strong>K.k</strong>.Bana gelirken hediye getir, kocacığım !<br />
<strong>K.</strong> Gelirken sana bir eşek nalı getiririm.<br />
<strong>K.k</strong>.Ben eşek nalını ne yapayım?<br />
<strong>K.</strong> Başına takarsın, nazar değmez.<br />
<strong>K.k</strong>.Bana gelirken bir dizi inci getir!<br />
<strong>K.</strong>İncir getirmeye hacet yok, burada da var incir.<br />
<strong>K.</strong>.A üstüme eyilik sağlık! İncir değil, inci! Deli olmuş bu herif!<br />
<strong>K.</strong> Getiririm.<br />
<br />
(Merkebe biner perdeye gelir, karşısına üç tane Zenne gelir.)<br />
<br />
Şarkı Hicazkâr<br />
Ey melek-haslet şehinşah-i vahid,<br />
Eylesün Hak zatını gamdan ba’id!<br />
Olsun ikbalin gibi ömrün mezid!<br />
Nakarat; Her şebin kadr ola, her ruzun saki!<br />
Menba’-i lûtf ü inayetsin, şeha,<br />
Yoktur ihsanına hadd ü intiha.<br />
Ferr ü şevketle safa sür daima!<br />
<br />
Eyzan.<br />
<strong>Karagöz.</strong>.Bunlar kim be?<br />
<strong>1.Zenne</strong>Ah. kızlar, yol bilmemek ne kadar fena şey!<br />
<strong>2.Zenne</strong>Pek doğru söylüyorsunuz.<br />
<strong>3.Zenne</strong>Elbette birisine tesadüf eder ona sorarız.<br />
<strong>K.</strong> Bizim merkep durduğu yerde mıhlandı.<br />
<strong>1.Zenne</strong>A kız, baksan a! Karşımızda bir eşekti adam var!<br />
<strong>2.Zenne</strong>Ne kadar tuhaf adam!<br />
<strong>3.Zenne</strong>Başına da kırmızı renkte külah giymiş.<br />
<strong>1.Zenne</strong>Kız. o adama da benzemiyor.<br />
<strong>2.Zenne</strong>Sakın maymun olmasın!<br />
<strong>K.</strong> De hey meret1!<br />
<strong>3.Zenne</strong>A kız. maymun da değil.<br />
<strong>1.Zenne</strong>Ya nedir o?<br />
<strong>2.Zenne</strong>Ecelacayip bir şey!<br />
<strong>K.</strong>Acayip, bunlar hiç insan görmemiş mi? Şunlara göstereyim kendimi!<br />
<strong>3.Zenne</strong>Kızlar, ben size bir şey söyliyeyim mi? Bu cin olmalı.<br />
<strong>1.Zenne</strong>Bana baksan a, merkepti!<br />
<strong>K.</strong>Ne var, merkepsiz?<br />
<strong>1.Zenne</strong>Sen nesin?<br />
<strong>K.</strong> Yaban adamı.<br />
<strong>2.Zenne</strong>Nereden gelip nereye gidiyorsun?<br />
<strong>K.</strong> Yuvamdan geliyorum.<br />
<strong>1.Zenne</strong>Senin yuvan buraya yakın mı ?<br />
<strong>K.</strong> Yakın.<br />
<strong>1.Zenne</strong>Ne aramaya çıktın?<br />
<strong>K.</strong> Yavrularıma nafaka aramaya.<br />
<strong>1.Zenne</strong>Sen ne yer ne içersin?<br />
<strong>K.</strong>İnsan eti yerim.<br />
<strong>1.Zenne</strong>.Aman, sakın bizi yeme.<br />
<strong>K.</strong>Sizi yemeyim de açlıktan öleyim, öyle mi ? Hazir ayagıma gelmiş rızkım.<br />
<strong>2.Zenne</strong>Kuzum baba, canım baba, bizi yeme!<br />
<strong>K.</strong>Bir haftadır kursağıma insan eti girmedi, çocuklarım dersen, açlıktan ölecekler.<br />
<strong>3.Zenne</strong>Sana para verelim, sen o para ile çocuklarına nafaka al, bize dokunma!<br />
<strong>K.</strong> Haydi diyelim ki ben sizden parayı aldım. 0 para ile insan eti alamam: mutlaka sizi yiyeceğim,<br />
<strong>1.Zenne</strong> Canım kuzum, sana yalvarıyorum, bizi yeme!<br />
<strong>K.</strong> Haydi ikiniz dursun, birinizi yiyeyim!<br />
<strong>2.Zenne</strong>Canını efendim, biz üç kardaşiz, birbirimizden ayrılamayız.<br />
<strong>K.</strong> Ben sizi ayırırım.<br />
<strong>3.Zenne</strong>Öyle ise, sizde asla merhamet şefkat yok.<br />
<strong>1.Zenne</strong>Bir insan ebnayı cinsini yer mi, paralar mı?<br />
<strong>K.</strong> Ey kuzum, öyle insan var ki kalbinde asla merhamet yok, ebnayı cinsîni hem yer hem paralar.<br />
<strong>3.Zenne</strong>Demek siz de o cinstensiniz?<br />
<strong>K.</strong> Evet.<br />
<strong>3.Zenne</strong>Öyle ise yamyamsınız.<br />
<strong>K.</strong>Yamyamım.<br />
<strong>1.Zenne</strong>Bari, bizi yiyeceksen üçümüzü birden ye de kurtulalım!<br />
<strong>K.</strong> Birinizi yiyeceğim.<br />
<strong>2.Zenne</strong>Birimizi yersen üçün ikisi geride kalır.<br />
<strong>K.</strong>Siz beni bilemediniz.<br />
<strong>1.Zenne</strong>Hayır, bilemedik. Siz kimsiniz?<br />
<strong>K.</strong> Ben gulyabani.<br />
<strong>1.Zenne</strong>Gulyabani nedir?<br />
<strong>K.</strong>Tenha ve yaban yerlerde insana türlü türlü şekille görünür.<br />
<strong>2.Zenne</strong>Şimdi senin meramın nedir?<br />
<strong>K.</strong> Ben şimdi sizin bir tanenizi kapıp kûhu Kafa götüreceğim.<br />
<strong>Zenneler (hepsi birden)</strong> Aman, aman, bırak götürme!<br />
<strong>K.</strong> öyle ise. ikinizi götüreyim.<br />
<strong>3.Zenne</strong>Kuzum, bizi bırak!<br />
<strong>K.</strong> Haydi, üçünüzü birden götüreyim!<br />
<strong>1.Zenne</strong> Adam sen de. Sen sözünde ısrar ediyorsun, ne yapacaksan yap!<br />
<strong>K.</strong> Ben size lâtife ediyorum. Ben de sizin gibi insanım, ne inim ne cin.<br />
<strong>2.Zenne</strong>Siz böyle ne tarafa gidiyorsunuz?<br />
<strong>K.</strong> Gurbete. Siz nereye gidiyorsunuz?<br />
<strong>3.Zenne</strong>Gözümüzün gördüğü yere.<br />
<strong>K.</strong> Gözünüz beni görüyor; öyle ise, bana geliyorsunuz.<br />
<strong>1.Zenne</strong> Kuzum efendim, size kim derler?<br />
<strong>K.</strong>Evvelâ siz bana isminizi söyleyiniz.<br />
<strong>1.Zenne</strong>Benim adım Suluca Yayla Çayın.<br />
<strong>2.Zenne</strong>Benim adım da Dillice Çeşme.<br />
<strong>3.Zenne</strong>Benim adım da Gari Bit Ahırı.<br />
<strong>K.</strong> Benim adım da Kulaksız Kuyruksuz Tay. Evvelâ Suluca Yayla Çayırında bizim tayı otlatalım, sora Dillice Çeşmede sulayalım, sora da Gari Bit Ahırına çekelim, olmaz mı?<br />
<strong>1.Zenne</strong> Rafta kurabiye var amma, sana göre yok. Haydi kız, gidelim!<br />
(HepİSİ birden giderler.)<br />
<strong>K.</strong> Vay fındıkçı - köpoğlu!(Merkebe hitaben:)Haydi, biz de gidelim! Kısmetimiz yokmuş, ne yapalım, biz de kısmetimizi başka yerden ararız. Deh!(Gider.)<br />
(Şarkı ile Çelebi gelir. Hacivad karşılar.)<br />
<br />
Şarkt Hicazkâr<br />
<br />
Eyle vaslınla, efendim, behredar,<br />
iltifatınla hem eyle kâmkâr.<br />
Ben sana üftadeyem, bu aşikâr!<br />
Nakarat: Sen gibi hiç görmedim bir şivekâr.<br />
</p>
<p>Her kesin âlemde vardır dilberi,<br />
Şensin ol dilberlerin çüm serveri,<br />
Dilrübasın, hoş-edasm, ey peri!<br />
Uyzan<br />
Hatıra geldikçe, ey nazik-eda,<br />
Ayş ü işret zevk u sohbet daima.<br />
Alemi döndüm dolaştım biriya,<br />
Eyzan.<br />
<br />
<strong>Hacivad.</strong>.Vay efendim, maşallah, iki gözüm, nuru aynım ! Safa geldiniz!<br />
<strong>Çelebi.</strong> Safada daim ol. Hacivad Çelebi!<br />
<strong>K.</strong> (pencereden).Vefada dayım ol, Zeyrekte de amcam ol!<br />
<strong>H.</strong>Efendim, böyle ne taraftan teşrif?<br />
<strong>Ç.</strong>Zatı âlinizi arzuladım, sîze geliyorum.<br />
<strong>H.</strong>Buyurun, ihya buyurdunuz!<br />
<strong>Ç.</strong>Buraya gelişimin sebebi: Sizden burayı Şeyh Küşteri meydanını tutmaya geldim, buraya menzil kurup canbazlık edeceğiz.<br />
<strong>H.</strong>Pek âlâ efendim; bendenizin refikim de var. sizinle birlikte bulunsa bir kaç kuruş da o alsa?<br />
<strong>Ç.</strong>Elinden canbazlık gelir mi, Hacivad Çelebi?<br />
<strong>H.</strong>Efendim, canbazlık yapamaz, palyaço, komiklik yapar.<br />
<strong>Ç.</strong>Pek âlâ, o da bizlen beraber bulunsun. Para için konuşalım mı?<br />
<strong>H.</strong> Efendim, hasılat çıksın, o vakit görüşürüz.<br />
<strong>Ç.</strong>Pek âlâ, Hacivad Çelebi, o da olur. Allaha ‘smarladık.<br />
<strong>H.</strong>Sefa geldiniz, efendim ! (Çelebi gider, Hacivad ela gider.)<br />
(Şarkı ile canbazlarm menzil ipi kurulur.)<br />
Esirin oldum, ey zülfü kemendim . . .<br />
<br />
<strong>Karagöz.</strong> (yukarıdan allar, ipe takılır).Ulan, bu domuz kapanı mı? (Usulle ipten iner.)Ulan, Hacivad, aşağıya gel!<br />
<strong>H.</strong> (gelir).Ne var, Karagöz? Ne istiyorsun?<br />
<strong>K.</strong>Hacivad, bu ip nedir? Burada çamaşır sereceksin?<br />
<strong>H.</strong>Değil, a canım! Bu canbazların menzil ipi.<br />
<strong>K.</strong> Bu ne olacak böyle?<br />
<strong>H.</strong>Şimdi burada ipin üstünde oynıyacaklar.<br />
<strong>K.</strong>Beni de şunlara dahil etsen e!<br />
<strong>H.</strong>Sen ne yapabilirsin, Karagöz?<br />
<strong>K.</strong> Onlar ne yaparsa ben de yaparım.<br />
<strong>H.</strong>Onlar ipte oynar.<br />
<strong>K.</strong> Ben de Eyyüpte oynarım.<br />
<strong>H.</strong>Onlar halatta oynar.<br />
<strong>K.</strong> Ben de Balatta oynarım.<br />
<strong>H.</strong>Canbazlıkta türlü türlü oyun var; sen her oyunu bilir inisin?<br />
<strong>K.</strong> Bilirim, hattâ değişik oyunu ben de bilirim.<br />
<strong>H.</strong> Sen yerde mî oynarsın . , .<br />
<strong>K.</strong> Yoksa gökte mi?<br />
<strong>H.</strong> Yerde mi oynarsın yoksa ipte mi?<br />
<strong>K.</strong> İpte de oynanın yerde de oynarım.<br />
<strong>H.</strong>Pek âlâ, cimnastik?<br />
<strong>K.</strong> Lâstiği niye bilmem? Kışın her kes ayağına giyer.<br />
<strong>H.</strong>Öylesi değil, kuvvet oyunu.<br />
<strong>K.</strong> Ben Kadri beyin koyununu bilirim.<br />
<strong>H.</strong>Kadri beyin koyununu değil, kuvvet oyunu.<br />
<strong>K.</strong>Bilirim.<br />
<strong>H.</strong>Flikflik?<br />
<strong>K.</strong> Filikayı da bilirim sandalı da.<br />
<strong>H.</strong>Trabezede oynar mısın?<br />
<strong>K.</strong> Tirabazanda oynamam, baba götüme batar.<br />
<strong>H.</strong>Turnike’ oynar mısın?<br />
<strong>K.</strong>Öyle tekeden mekeden anlamam.<br />
<strong>H.</strong>Pek âlâ. Arkalıç?<br />
<strong>K.</strong>Ulan, ben hamal mıyım? Arkalıcı ne bileyim?<br />
<strong>H.</strong>Ecel beşiği?<br />
<strong>K.</strong>Ecel beşiğini de sevmem salıncağını da.<br />
<strong>H.</strong>Demek, sen bu oyunları bilmiyorsun.<br />
<strong>K.</strong>Öğreniriz, Hacivad,<br />
<strong>H.</strong>Ben senin tarafından canbaz, başı ile görüşlüm konuştum; benim hatırım için seni kullanacaklar.<br />
<strong>K.</strong>Seni kullansınlar, köpoğlu!<br />
<strong>H.</strong>Sen şimdi git, bir palyaço elbisesi bul. giy de gel!<br />
<strong>K.</strong>Benim evde varılır esvabım.<br />
<strong>H.</strong>Giy de gel<br />
<strong>K.</strong> Peki, giyer gelirim.(Giderler.)<br />
(Çalgı vas çalarlar, cdnbaz İpe çıkar, oynar; Karagöz de yerde tuhaflık eder. Canhaz ipten iner gider; başka canbaz gelir, o da ipte oynar gider. Çocuk. gelir, o da ipte oynar gider. Sora canbaz başı Karagöz ile beraber kayıkla ipe çıkarlar, canbazbaşı ayırılık gazelini söyler, kayık iki parça olur, canbazbaşı gider, K. yalnız kalır, ipi sallar, K. düşer ölür.)<br />
<strong>H.</strong> (gelir).Bakar mısın bir kere? Benim bunca senelik arkadaşım olan Karagöz ölmüş, eyvah eyvah! Bari gideyim de soyuna sopuna haber vereyim!(Gider.)Bana baksanız, Ayıbokunun oğlu!<br />
<strong>Çingene (içeriden ).</strong> Ne var, Hacivad Çelebi?<br />
<strong>H.</strong> Sizin Karagöz menzil ipinden düştü öldü; gelin şunu kaldırın!<br />
<strong>Çingeneler.</strong> Geliyoruz, Hacivad Çelebi!(Bir kaç kişi gelirler.) Ulan, senin mis gibi sanatın dururken nene lâzım senin, ayol, can can can galabazlık!(Karagöze vururlar, Karagözü alır götürürler.)<br />
<br />
(Şarkı ile Karagözün ölüsünü kaldırırlar.)<br />
Şarkı Çeribaşınm gelini. . .<br />
<br />
(Karagöz orta yere gelir gelmez, tabuttan başını kaldırır atlar hepsi kaçarlar. Karagözün karşısına Hacivad gelir, oyun biter.)<br />
</p>

</div>
            </section>

          </div>
        </div>
      </div>
<a href="karagozunagaligi.html" class="navigation navigation-prev " aria-label="Previous page"><i class="fa fa-angle-left"></i></a>
<a href="karagozunsairlerleimtihani.html" class="navigation navigation-next " aria-label="Next page"><i class="fa fa-angle-right"></i></a>
    </div>
  </div>
<script src="libs/gitbook-2.6.7/js/app.min.js"></script>
<script src="libs/gitbook-2.6.7/js/lunr.js"></script>
<script src="libs/gitbook-2.6.7/js/plugin-search.js"></script>
<script src="libs/gitbook-2.6.7/js/plugin-sharing.js"></script>
<script src="libs/gitbook-2.6.7/js/plugin-fontsettings.js"></script>
<script src="libs/gitbook-2.6.7/js/plugin-bookdown.js"></script>
<script src="libs/gitbook-2.6.7/js/jquery.highlight.js"></script>
<script>
gitbook.require(["gitbook"], function(gitbook) {
gitbook.start({
"sharing": {
"github": false,
"facebook": true,
"twitter": true,
"google": false,
"linkedin": false,
"weibo": false,
"instapaper": false,
"vk": false,
"all": ["facebook", "google", "twitter", "linkedin", "weibo", "instapaper"]
},
"fontsettings": {
"theme": "white",
"family": "sans",
"size": 2
},
"edit": {
"link": null,
"text": null
},
"history": {
"link": null,
"text": null
},
"download": null,
"toc": {
"collapse": "subsection"
}
});
});
</script>

</body>

</html>
